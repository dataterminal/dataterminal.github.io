+++
title = "OSINT"
date = 2022-11-20T15:51:12+01:00

description = "OSINT - eller Open Source Intelligence - är ett sätt för vem som helst att hitta information på nätet. Vi tittar på hur du kan komma igång."
tags = [
    "osint",
    "cybersecurity",
    "intel",
    "DIY",
]
categories = [
    "Intel",
]
draft = false
+++

`Denna artikel tittar på OSINT - vad det är och hur du kommer igång.`
<!--more-->
## INLEDNING

OSINT - Open Source Intelligence - är ett sätt att inhämta information och underrättelser. Open source innebär helt enkelt att källorna är öppna. Att det är öppet betyder däremot *inte* att det finns på Googles förstasida.

Legala hinder kan också förekomma, där *fängelsestraff, **eller värre**,* kan förekomma. Journalister åtnjuter ett visst skydd, men beroende på land där OSINT utövas bör man vara mer eller mindre försiktig och det kan då bli relevant med [OPSEC](https://www.dataterminal.com/post/opsec/).  

#### BEGREPP

OSINT lever inte i ett vakuum, utan samexisterar med en uppsjö annan form av underrättelseinhämtning.

* **SIGINT** - Signals Intelligence
Ett paraplybegrepp enligt vissa, där mer specifika metoder faller in, såsom

    - **COMINT** - Communications Intelligence
    - **MASINT** - Measurement and Signature Intelligence
    - **ELINT** - Electronic Intelligence
    - **RADINT** - Radar Intelligence

I samma ekosystem hittar vi även **HUMINT** (Human Intelligence), **SOCMINT** (Social Media Intelligence), **IMINT** (Imagery Intelligence) m.fl.

---
⚠️ `HÅLL KOLL PÅ LAGAR SAMT DINA RÄTTIGHETER OCH SKYLDIGHETER SOM UTÖVARE, SÅ DU INTE FINNER DIG PÅ FEL SIDA OM LAGEN.`

---

#### BEGREPPSFÖRVIRRING

Vem som använder vilket begrepp varierar mellan land och organisation och vad som kom först kan kanske ses som en "hönan eller ägget"-fråga.

Just själva begreppet **OSINT** uppfattas av vissa som något förknippat med *statlig underrättelsetjänst* och använder istället **OOSI** (Online Open Source Investigations) eller **OSI** (Open Source Investigations).  

## KOM IGÅNG

Det kan kännas övermäktigt att komma igång, särskilt om detta är helt nytt, men förhoppningsvis kan följande text göra fältet mer lättillgängligt. Det överlägset bästa sättet att lära sig något nytt är att testa. Texten följer OSINT-kollektivet [Bellingcats utmärkta artikel om ämnet](https://www.bellingcat.com/resources/2021/11/09/first-steps-to-getting-started-in-open-source-research/).   

#### DINA INTRESSEN

Är du intresserad av en speciell konflikt? Gillar du att lösa pussel som skulle kunna översättas till att geolokalisera bilder? Har du programmeringsbakgrund eller språkkunskaper? Fascineras du över militära fordon eller utrustning?

Om du har en idé över vad som intresserad dig är det lättare att hitta likasinnade genom sociala medier som kan bidra med know-how eller inspiration. Är du inte säker på hur dina intressen och skills kan appliceras inom OSINT betyder det bara att du inte listat ut det än.   

#### TWITTER

Skaffa ett Twitterkonto, det är det främsta sättet att identifiera, diskutera och sprida OSINT. Du kan vara anonym och behöver inte posta något om du inte vill. Ett första steg är att följa etablerade konton likt [New York Times Visual Investigations](https://twitter.com/nytvideo), [Washington Post Visual Forensic Team](https://www.journalism.co.uk/news/traditional-journalism-meets-digital-armchair-research-inside-the-washington-post-s-visual-forensic-strategy/s2/a795046/) och [Bellingcat](https://www.bellingcat.com/). Därefter @malachybrowne - listor - OOSI. 

Efter tid kommer du se vidden av OSINT och kan smalna av ditt intresseområde - geolokalisering, flyg-/farygstracking eller sprängämnen likt CAT-UXO.

Utöver Twitter finns ett stort community representerat på sidor likt Reddit eller Discord - grupper som hjälper EUROPOL, INTERPOL och FBI i arbetet mot trafficking är ett exempel. Google är din vän här.   

#### GEOLOKALISERING

Följ kontot [@quiztime](https://twitter.com/quiztime) på Twitter för att dagligen utmanas i att hitta var ett foto är taget, eller vad föremålet på bilden föreställer. På ämnet gamification rekommenderas äver [Geoguessr](https://www.geoguessr.com/). 

Efter tid kanske du vill börja kollaborera med andra användare att lösa Quiztime eller starta en Geoguessr game night med folk du träffat på Discord. På [Trace Labs](https://www.tracelabs.org/) kan du ingå i ett 4-mannalag för att tävla om att hitta information om försvunna personer, på så sätt **vässar du dina egna kunskaper samtidigt som du kan bidra till att hitta försvunna personer**.   

  
## VILL DU VETA MER?

[Bellingcat](https://www.bellingcat.com/) har praktiska guider och artiklar att dra inspiration och kunskap ifrån. 

[@hatless1der](https://twitter.com/hatless1der) har skapat [The Hatless Collection](https://start.me/p/DPYPMz/the-ultimate-osint-collection) - en bra resurs för allt OSINT.   

## VARNING

När man arbetar med OSINT kan man komma i kontakt med obehagliga bilder, **vänta inte tills du mår dåligt** med att hitta verktyg för att hantera detta, utan implementera verktygen direkt från start. [Dartcenter](https://dartcenter.org/) har en [praktisk guide](https://dartcenter.org/resources/handling-traumatic-imagery-developing-standard-operating-procedure) för hur man kan hantera detta.  

## Det tar tid att lära sig något nytt, låt inte det avskräcka dig - var tålmodig och ha kul!