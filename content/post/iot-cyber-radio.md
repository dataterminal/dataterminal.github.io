+++
title = "Radio och Cyber utesluter inte varandra"
date = 2023-01-11T16:32:02+01:00

description = "Beskrivning."
tags = [
    "defensiv infrastruktur",
    "OPSEC",
    "cybersecurity",
    "situationsmedvetenhet",
]
categories = [
    "Mission Statement",
]
draft = false
+++

`Detta är en del av Dataterminals mission statement - Defensiv Infrastruktur.`
<!--more-->

![Defensiv infrastruktur](/images/cyber-iot-radio.webp)  

---

# RADIO <3 CYBER 
Beröringspunkterna mellan radio och cyber är stora. För dig som kommer i kontakt med radio och samband är det av värde att lära sig cyber, och omvänt är det av värde att lära sig om radio om ditt område är cyber. 

(Det trendiga ordet 'cyber' låter fränare och betydligt mer sci-fi än 'IT' och 'internet', så självklart använder vi oss av det)  

Är du människa kan jag nästan garantera att båda ämnesområdena berör dig i allra högsta grad, dygnets alla timmar - året runt. Hur skulle du annars exempelvis läsa detta?

Utöver mobiltelefonen du håller i din hand är vårt vardagliga liv fyllt av komponenter och applikationer som använder sig av det elektromagnetiska spektrumet i samband (no pun) och symbios med internet eller annat nätverk. Det kan vara fjärrstart och åtkomstkontroll till bilen, trådlös mätutrustning, trådlösa övervakningssystem typ hemlarm och kameraövervakning, kontaktlösa betalningssystem, brandlarm, trådlös video/audio, din tvättmaskin, kaffebryggare och taklampa, eller satellitkommunikation.

Listan kan göras väldigt lång. Samlingsnamnet för många (men inte alla) av dessa applikationer och prylar kallar vi IoT - Internet of Things, eller Sakernas Internet.

Gemensamt för många IoT-system är att de ofta kommer med väldigt låg inbyggd säkerhet vilket gör attackytan stor för en hotaktör att utnyttja och således exekvera sin attackvektor (buzzword bonanza - sue me). Exempel på attackvektor kan vara att använda din luftvärmepump som en del av ett botnet för att utföra en DDoS, övervaka dig i hemmet genom din babymonitor eller injicera skadligt kod på nätverket via kylskåpet.

Vad jag vill ha sagt med allt detta kan egentligen kondenseras ner till detta; radio och cyber utesluter inte varandra. **Lär dig båda**. 