+++
title = "Var En Elev"
date = 2023-01-11T16:31:27+01:00

description = "Beskrivning."
tags = [
    "defensiv infrastruktur",
    "OPSEC",
    "cybersecurity",
    "situationsmedvetenhet",
]
categories = [
    "Mission Statement",
]
draft = false
+++

`Detta är en del av Dataterminals mission statement - Defensiv Infrastruktur.`
<!--more-->
# UTBILDA DIG
När det kommer till kunskap finns ju uttrycket som går något i stil med att det inte är tungt att bära. Och om det förvisso stämmer, kan det vara desto tyngre att faktiskt lära sig något. 

Utöver radio och cyber behöver* vi (men ej uteslutande) exempelvis kunna:

* **Säkert & effektivt nyttja vapen**
* **Göra upp en eld**
* **Mental motståndskraft**
* **Göra service på bilen**
* **HLR**
* **Byta drivknutar**
* **Psykologi**
* **Springa en mil**
* **Ännu mer HLR**
* **Marklyfta minst 1,5 gånger kroppsvikten**
* **Akut omhändertagande L-ABCDE**
* **Tala fler än ett språk** 

Och listan fortsätter och fortsätter; vissa saker kräver ju såklart mer än andra, behöver troligtvis inte gå in mer på det. 

Vid första anblick blir ju detta lätt övermäktigt, "hur fan ska man klara/palla allt detta", men ta det lugnt. Börja med ett ämne, kanske dedikera 1 månad under året till det ämnet för att följande månad gå vidare till nästa ämne. Du behöver inte bli expert, ibland räcker det att få en förståelse och skrapa lite på ytan. Gör en "gap analysis", eller "glapp-, jämförelseanalys" eller vad det på svenska kan tänkas heta:

1. Tänk på ett mål: var vill du vara/komma?
2. Tänk på din nuvarande kunskap och vad du hittills gjort.
3. Vad behöver du lära dig, öva upp och visa för att nå målet?

Nummer 3 är glappet, sätt upp några milstolpar och små delmål. **Stäng glappet**.

När det gäller fysisk träning räcker det ju såklart inte med en månad, men milstolpar och delmål fungerar utmärkt. Välj ett enkelt träningsschema och följ det; Starting Strength** (googla***) är ju ett utmärkt första steg. Gör det enkelt utan en massa lull och onödiga bicep curls (sorry gym bros). Om du på måndag knäböjer X kilo, lägg då på 2,5 kg nästa övningstillfälle och så fortsätter det. Det viktiga är att börja nånstans.

\* *med "behöver" menar jag egentligen eget pålagda önskemål och krav. Inte nödvändigtvis saker du -måste- kunna för att fungera som människa. Din grupp eller omgivning; dina grannar, familj och vänner sitter säkerligen på en hel del kunskap, och tillsammans bildar ni ett kompetent team.*

** *“Strong people are harder to kill than weak people and more useful in general.” - Mark Rippetoe. Citatet tycker jag även kan appliceras på generell kunskap i stort.* 

*** *med "googla" menar jag "använd valfri sökmotor som inte nödvändigtvis måste vara google.*