+++
title = "Personlig Integritet"
date = 2022-12-13T23:06:47+01:00

description = "Det är lögn och förbannad dikt att vara anonym på nätet. Visst, det finns steg att ta för att göra det svårare för en hotaktör att sniffa upp din data, men helt anonym blir du aldrig."
tags = [
    "OPSEC",
    "PERSEC",
    "cybersäkerhet",
    "InfoSec",
]
categories = [
    "Cyber",
]
draft = true
+++

`Detta är på inget sätt en teknisk guide hur du konfigurerar en VPN eller använder TOR, utan har som ända syfte att väcka tanken hos läsaren vad personlig integritet online egentligen innebär. `
<!--more-->
# ANONYMITET

Det har nämnts här i förbifart - desto mer hos andra innehållsskapare - att personlig integritet online är en paradox - en motsägelse.

Du behöver böja dig själv baklänges till den milda grad att dina system renderas mer eller mindre oanvändbara om du överhuvudtaget ska ha en ärlig chans att bevara din integritet. (CIA - konfidens, integritet, tillgänglighet)

Det är lögn och förbannad dikt att vara anonym på nätet. Visst, det finns steg att ta för att göra det svårare för en hotaktör att sniffa upp din data, men helt anonym blir du aldrig.

Det är din och min köpkraft, och vårt val av applikationer och tjänsteleverantörer som avgör till vilken utsträckning vi är, har varit och kommer bli *produkten*.

# HOTAKTÖRER

Först och främst bör vi specificera vad och framförallt VILKA aktörerna är, som så gärna vill åt vår data. Märk väl, att *just du* säkerligen inte är en målperson för utökad informationsinhämtning, men det finns inget uttryck som väcker mer olust i min själ än "har man rent mjöl i påsen...". 

Tänker inte gå djupare in på resonemanget och felslutet kring uttrycket, än att ställa frågan; vem bestämmer vad som är rent mjöl, under vilka förutsättningar och under vilken tidsperiod? 

Hemuppgiften till läsaren blir att utveckla sitt filosofiska resonemang kring frågan.

## STATEN

Staten som aktör, och framförallt myndigheterna under deras kontroll har troligtvis varken tid, resurser eller intresse av att för evigt lagra och läsa dina chattloggar med farmor, webbhistoriken över din tid på Arlaköket eller transkribera dina samtal. 

Det är förbehållet landets fiender - med utgångspunkt ur ett svenskt perspektiv och vad vi anser är en fiende eller ett hot. 

Däremot ska tilläggas att metadata är utrymmessnålt och kräver förhållandevis lite för att på bredd samla in i stora databaser. Och i och med den sista meningen är vi tillbaka till uttrycket rent mjöl, för vem bestämmer vem som är landets "fiende"? Just *nu* kanske vi har mer eller mindre koll på makthavarnas förehavanden och åsikter i frågan, men är det garanterat att vi vet vilka som äger makten om 4, 8 eller 16 år? Din politiska tillhörighet idag kanske är vanilj, men är den det om 20 år?

Om vi nu leker med tanken 

## KAPITALET

Det finns inget mer dyrbart, likt The One Ring, än vad dessa aktörer - företag och tjänsteleverantörer - vill åt, nämligen dina pengar.

Meta (fd. Facebook), Snapchat och de övriga *usual suspects* levererar inte sina produkter ur deras hjärtans goda vilja, utan vill såklart åt dina pengar. För att lyckas med det säljer dom data. Mycket data. Din data. 

Man kan hävda att det inte är vi som nyttjar deras produkter, utan att *vi* är produkten. (Soylent green)

### BROTTSLIGHET  

Brottslighet - både den organiserade och icke-organiserade - hamnar som en underrubrik till #KAPITALET då deras primära drivkraft är dina pengar. Huruvida Kapitalet egentligen borde vara underrubriken till brottslighet lämnar jag som en tankeövning åt läsaren.

# ÅTGÄRDER

Utan att bli teknisk,

Internet, när det var i sin linda, utvecklades inte med syftet att bli vad det är idag. Visst, tanken var kommunikation mellan datorer över stora avstånd, men att det skulle utvecklats till vad det är idag är det nog få som kunnat förutspå. Det var ju faktiskt inte många år sedan första iPhone kom och hela revolutionen som den förde med sig. 

På grund av uppfattningen och målsättningen, och kanske naiviteten hos skaparna av www är vi idag låsta vid ett system som i grund och botten dras med en hel del sårbarheter och säkerhetsmässiga brister. Själva infrastrukturen som allt bygger på är inte skapad ur ett säkerhetsmässigt perspektiv - man tänkte sig helt enkelt inte att vi skulle ha behovet att skyddad integritet, dolda uppgifter, anonymitet och avancerat krypto. Nu får alla sådana lösningar skapas och överlagras på den befintliga infrastrukturen vilket i många fall funger bra, i andra fall mindre bra. En sak som är säker är dock att datan som sänds mellan servrar, noder och slutanvändare färdas på ett sätt som är väldigt svårt att skydda. 

Intel Management System. Inte själva hävdar såklart att dom aldrig kommer eller någonsin har byggt in bakdörrar i deras hård- och mjukvara. En kan då undra, i sitt stilla sinne varför teknikleverantörer likt Dell levererar datorer med IMS frånkopplat - förbehållet militär verksamhet och underrättelsetjänst. 